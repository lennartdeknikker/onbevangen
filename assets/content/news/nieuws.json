{
  "pagename": "Nieuws",
  "head": "Lancering: 27-01-2020 17:00 Ministerie van Onderwijs, Cultuur en Wetenschap.",
  "alineas": [
    {
      "text": "Waarom zijn de experts die wij het liefste horen spreken en wiens adviezen wij direct aannemen vrijwel altijd man? \n\nJournalist Ingeborg van der Ven dook in dit complexe thema en geeft antwoord in haar kunstproject Onbevangen. Centraal staan de verhalen van acht vrouwen die deze expert posities invullen. Verhalen die de komende maanden op reis gaan, letterlijk in een expositie en via www.onbevangenhetproject.nl. De lang verwachte lancering is vanavond in het ministerie van Onderwijs, Cultuur en Wetenschap."
    },
    {
      "text": "Expertrol in 2020\nWelke rol spelen journalisten in de profilering van de expertrol? Ingeborg van der Ven (ScienceGuide, OneWorld) ziet een hele actieve. Voor Onbevangen luisterde de journalist naar acht experts die een titel dragen die bij veel Nederlanders nog steeds het beeld oproept van een man. Rector Magnificus, toezichthouder, ingenieur en collegevoorzitter. Welk beeld krijg je van onze kennissector als je deze een jaar lang alleen bekijkt door acht paar vrouwenogen? \n\nPolitiek fotograaf Freek van den Bergh (Volkskrant, ANP, Zilveren Camera) draait al jaren mee op Het binnenhof. Zijn lens geeft de serie een extra dimensie. De vrouwelijke experts letterlijk in beeld gebracht. Op een manier die de draak steekt met alle oude tradities. \n\nDe serie kreeg de naam Onbevangen.  Vrijmoedig, juist deze lading staat in dit kunstproject centraal. Want hoe neem je een expertpositie in als je afwijkt van de norm? Ingeborg van der Ven: “Voor mij zijn dit vrouwen die zich volledig bewust zijn van de verwachting die er ligt. Ze hebben ernaar gekeken, het opzij geschoven en pakken hun positie.”"
    }
  ]
}